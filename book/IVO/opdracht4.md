# De waterkwaliteit verbeteren

## De opdrachtgever
Evides, vertegenwoordigd door David Moed en Marthe de Graaff.

Evides Waterbedrijf is één van de grootste waterbedrijven in Nederland. Jaarlijks levert Evides ongeveer 158 miljoen m3
 drinkwater aan 2,5 miljoen consumenten en bedrijven in Zuid-Holland, Zeeland en Brabant. Evides Industriewater levert daarnaast betrouwbare en duurzame wateroplossingen op maat voor de industrie. Hieronder valt ook het zuiveren van industrieel afvalwater.

```{figure} https://upload.wikimedia.org/wikipedia/commons/thumb/d/d6/Evides_NV_%E2%80%93_Logo.png/1920px-Evides_NV_%E2%80%93_Logo.png
---
width: 80%
figclass: margin
name: fig_zijbalk
---
Opdrachtgever Evides
```

## Situatie
De aarde is voor 70 procent bedekt met water. Slechts drie procent hiervan is ‘zoet’ water. Grote rivieren in Nederland zijn de IJssel, Waal, Nederrijn, Lek en de Maas. Er wordt  drinkwater uitgehaald voor miljoenen in ons land. Ze zijn onmisbaar voor de scheepvaart en vormen een uniek leefgebied voor plant en dier. Ook landbouw en industrie maken gebruik van het water.
De kwaliteit van het Nederlandse oppervlaktewater voldoet nog niet aan de normen van de Europese Unie, die vanaf 2027 gelden. Deze Kaderrichtlijn Water (KRW) zal ook impact gaan hebben op bedrijven. Zo kunnen er rechtszaken komen over de waterkwaliteit. 

De waterkwaliteit in Nederland wordt gemonitord door meerdere bedrijven en instanties. Evides doet dit ook. Zowel de chemische als de biologische gezondheid van het oppervlaktewater is van belang. Via de link https://waterinfo.rws.nl/#/nav/expert kan je voor bijna elke (chemische) parameter zien wat de staat van de waterkwaliteit in Nederland is.

# Opdrachten

Ontwerp een concept dat de waterkwaliteit van het Nederlandse oppervlaktewater verbetert.
```{exercise} 
:label: ex_Alfabet

**Gegevens verzamelen**

De eerste stap in het verbeteren van de waterkwaliteit is om te onderzoeken welke richtlijnen gelden vanaf 2027. De opdrachtgever verwacht een infographic waarin de richtlijnen zijn weergegeven.  
```

```{exercise} 
:label: ex_Alfabet

**Onderzoeken**

Onderzoek welke oplossingen al gebruikt worden op verschillende plekken in Nederland om aan de richtlijnen voor de waterkwaliteit te gaan voldoen. 
Analyseer hierbij ook een rivier naar keuze. Welke bronnen zorgen voor vervuiling?  
Verwerk de informatie in een overzicht in woord en beeld.
```

```{exercise} 
:label: ex_Alfabet

**Programma van Eisen**

De opdrachtgever verwacht een PvE voor een waterkwaliteitsverbeterend concept op basis van de gevonden informatie. Het PvE bevat minimaal 8 eisen.
```

```{exercise} 
:label: ex_Alfabet

**Ideefase**

De opdrachtgever verwacht een brainstorm waarin 30 ideeën worden bedacht waarmee de waterkwaliteit verbeterd kan worden. Deze ideeën kunnen bijvoorbeeld worden weergegeven in conceptuele schetsen, visualisaties, storyboards, morfologische kaart, etc.
```

```{exercise} 
:label: ex_Alfabet

**Conceptfase**

Ontwikkel vanuit de ideefase vier concepten om te presenteren aan de opdrachtgever. Hierbij kunnen meerdere ideeën gecombineerd worden binnen de concepten.
```

## Tussenpresentatie

```{exercise} 
:label: ex_Alfabet

**Keuze concept**

Aan de hand van de tussenpresentatie wordt één concept uitgekozen om verder uit te werken. Onderbouw de gemaakte keuze, bijvoorbeeld met een PvE-checklist.
```

```{exercise} 
:label: ex_Alfabet

**Definitief concept**

Werk het gekozen concept uit in een presentatiewaardige vorm naar keuze die passend is voor het concept.
```

## Eindpresentatie 
Presenteer het concept op een duidelijke, begrijpelijke manier aan alle betrokkenen. Overhandig ook het ontwerpverslag aan opdrachtgever of docent bij de eindpresentatie.


