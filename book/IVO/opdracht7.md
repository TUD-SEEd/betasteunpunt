# Ontwerpopdracht: Ruimtewandeling

Voor we met de klas een ruimtewandeling kunnen maken vanuit het ISS (International Space Station) moeten we wel eerst zorgen dat dat veilig kan. Daarom gaan we deze les een ruimtepak ontwerpen om ons te beschermen tegen de straling van de zon.

```{figure} spacesuit-history.jpg
---
width: 70%
align: center
---
A figure from the internet
```

Hiervoor moeten we een aantal vragen beantwoorden:
1.	Hoeveel straling kunnen we verwachten ter hoogte van het ISS?
2.	Aan hoeveel straling mag je wettelijk blootgesteld worden?
3.	Hoeveel straling moet ons ruimtepak tegenhouden om te voldoen aan deze norm?
4.	Waarvan gaan we ons ruimtepak maken en hoeveel materiaal hebben we nodig? 

## Verwachte hoeveelheid straling

Om te bepalen hoe ons ontwerp er uit moet gaan zien, willen we eerst weten met welke omstandigheden we te maken gaan krijgen. Hier op aarde zijn we beschermd tegen het grootste deel van de straling die de zon uitzendt, omdat deze wordt tegengehouden door onze atmosfeer en het magnetische veld van de aarde. Boven in het ISS hebben we deze bescherming niet. Deze moeten we dus zelf voorzien. 
Je mag ervan uitgaan dat in de raket en in het ruimtestation de wanden van deze ruimtevaartuigen je volledig beschermen tegen de straling van de zon, maar tijdens de ruimtewandeling heb je deze bescherming niet. Aan hoeveel straling word je dan blootgesteld?
De buitenkant van onze atmosfeer ontvangt 341 Wm-2 aan straling. Een groot deel hiervan is echter infraroodstraling en licht. Deze straling kan ook schadelijk zijn maar is makkelijk tegen te houden door een beetje isolatie en reflecterend materiaal. De straling waar we ons voornamelijk tegen willen beschermen is Ioniserende straling. 

A.	Je mag er van uit gaan dat slechts 0,005% van deze straling ioniserend is. Wat is dan de verwachte intensiteit aan ioniserende straling?

Om te bepalen aan hoeveel ioniserende straling je dan wordt blootgesteld moeten we weten wat de oppervlakte van je lichaam is. Hiervoor gebruiken we de Du Bois formule met je lengte in cm en je gewicht in kg:

$$ Opp. Lichaam = 0.007184 * Lengte^{0,725} * Gewicht^{0,425} $$

B.	Bereken je lichaamsoppervlakte en hoeveel Watt aan straling je dan kan verwachten (gemiddelde of kies één van de groepsgenoten).

Onze ruimtewandeling duurt maar 5 minuten, maar voor de veiligheid gaan we ervan uit dat we 15 minuten blootgesteld worden (dan hebben we extra tijd als er complicaties optreden).

C.	Aan hoeveel Joule stralingsenergie word je dan blootgesteld?

## Wettelijk maximum

Nu weet je waarschijnlijk niet of dit een gevaarlijke hoeveelheid straling is of niet. Hiervoor heb je een bepaalde voorkennis nodig:

D.	Lees paragraaf 5.5 over stralingsbelasting
*	Zorg dat je vooral de stof over ‘Dosis’ en ‘Equivalente dosis’ begrijpt.
*	Zoek ook in je BiNaS op hoeveel straling je wettelijk aan blootgesteld mag worden. Je mag ervan uitgaan dat je onder de categorie ‘Beroepsopleiding 16-18 jaar’ valt.

E.	Bereken de Dosis en de Equivalente dosis die je ontvangt als je geen bescherming zou dragen tijdens deze ruimtewandeling. Je mag ervan uitgaan dat de straling voornamelijk γ- en röntgenstraling straling is.


## Hoeveel moeten we tegenhouden?

Als je goed gerekend hebt zie je waarschijnlijk dat je over te toegelaten equivalente dosis zit. Er moet dus straling tegengehouden worden.

F.	Bereken hoeveel procent van de straling tegengehouden moet worden om te voldoen aan de veiligheidsnorm.

## Het Ontwerp

Nu jullie weten aan welke eisen je ontwerp moet voldoen, kunnen jullie beginnen met ontwerpen.

G.	Laat zien aan de hand van een formule en/of berekening dat je door de Intensiteit te verminderen met een factor a, de equivalente dosis ook met diezelfde factor a verminderd.

H.	Uit vraag F en G weet je hoeveel je de intensiteit moet verminderen. Kies nu een materiaal waar jullie je ruimtepak uit gaan maken en bepaal hoe dik dit materiaal minimaal moet zijn om te voldoen aan de grenswaarde. Neem aan dat de ioniserende deeltjes een energie hebben van 0.1 MeV.

Nu je weet wat de minimale dikte is van je hoofdmateriaal kan het ontwerpen beginnen!

I.	Maak op een A3 papier een concept schets van hoe jullie willen dat je ruimtepak eruit gaat zien. Wat moet je allemaal kunnen met je pak? Welke gadgets beschikt je pak over? Hoe ga je bewegen in je pak? 

## Extra

Nu jullie een eerste concept van je ruimtepak hebben gemaakt zijn er waarschijnlijk al verbeteringen die jullie bedacht hebben.

J.	Noteer hier welke problemen jullie hebben bedacht bij jullie ontwerp en hoe je die misschien zou kunnen oplossen (dit mag conceptueel, je hoeft er geen berekeningen bij te geven).

K.	Jullie pak is waarschijnlijk gemaakt uit een materiaal dat niet doorzichtig is. Nu is het wel handig om te kunnen zien als je een ruimtewandeling maakt. Hoe zou je dit kunnen oplossen zonder de veiligheid van je pak te verminderen?
