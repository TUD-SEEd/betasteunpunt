# Introductie

**Jupyter Notebooks** zijn een krachtige tool voor het schrijven en uitvoeren van Python-code in een interactieve omgeving. Het unieke van Jupyter Notebooks is dat je niet alleen code kunt schrijven, maar ook tekst, formules, afbeeldingen, en diagrammen kunt toevoegen om je werk overzichtelijk en goed gedocumenteerd te maken. Dit is handig voor data-analyse, machine learning, en het maken van rapporten. Jupyter Notebooks herken je aan de extensie .ipynb

In Jupyter Notebooks kun je teksten opmaken met **Markdown**. Met Markdown kun je duidelijke en mooi opgemaakte notities maken naast je code. Markdown kan ook als eigen opmaaktaal gebruikt worden, dan krijg je zogenaamde markdown files die de extensie .md hebben. 

Een collectie markdown en jupyter notebook files kun je bundelen in een **jupyter book** en online publiceren, zoals dit boek.

## De Basis van Jupyter Notebooks
In Jupyter Notebooks maken we gebruik van cellen. Elke cel kan tekst, code of andere inhoud bevatten. Er zijn twee belangrijke soorten cellen:
- Code-cellen: Hierin schrijf je Python-code die je direct kunt uitvoeren.
- Markdown-cellen: Hierin schrijf je tekst of opmaak met Markdown.

## Jupyter Notebooks openen
Omdat we hier gebruik maken van Jupyter Book met additionele tools (Sphinx), is het niet nodig om software te hebben om de jupyter notebooks te openen. Ze zijn al omgezet naar leesbare html files. Echter, om zelf met Jupyter Notebooks te werken, heb je een platform of software nodig die deze bestanden kan openen en uitvoeren. Er zijn verschillende manieren om dit te doen:

- Jupyter Notebook via Anaconda
- Visual Studio Code (VS Code)
- Google Colab
- JupyterLab

In onderstaande hoofdstuk staan de verschillende platforms toegelicht. Let op! Je kunt de files die hier staan downloaden als .ipynb of als .md files, maar omdat we ook gebruik maken van Sphinx extensies is niet alles leesbaar. 